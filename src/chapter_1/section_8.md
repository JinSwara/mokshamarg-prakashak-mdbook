## श्रोता का स्वरूप

अब श्रोताका स्वरूप कहते हैंः — भली होनहार है इसलिए जिस जीवको ऐसा विचारआता है कि मैं कौन हूँ ? मेरा क्या स्वरूप है ? यह चरित्र कैसे बन रहा है ? ये मेरे भाव होते हैं उनका क्या फ ल लगेगा ? जीव दुःखी हो रहा है सो दुःख दूर होनेका क्या उपाय है ? — मुझको इतनी बातोंका निर्णय करके कुछ मेरा हित हो सो करना — ऐसे विचारसेउद्यमवन्त हुआ है। पुनश्च, इस कार्यकी सिद्धि शास्त्र सुननेसे होती है ऐसा जानकर अति प्रीतिपूर्वक शास्त्र सुनता है; कुछ पूछना हो सो पूछता है; तथा गुरुओंके कहे अर्थको अपने अन्तरङ्गमें बारम्बार विचारता है और अपने विचारसे सत्य अर्थोंका निश्चय करके जो कर्त्तव्य हो उसका उद्यमी होता है — ऐसा तो नवीन श्रोताका स्वरूप जानना।

पुनश्च, जो जैनधर्मके गाढ़ श्रद्धानी हैं तथा नाना शास्त्र सुननेसे जिनकी बुद्धि निर्मलहुई है तथा व्यवहार — निश्चयादिको भलीभाँति जानकर जिस अर्थको सुनते हैं, उसे यथावत्निश्चय जानकर अवधारण करते हैं; तथा जब प्रश्न उठता है तब अति विनयवान होकर प्रश्न करते हैं अथवा परस्पर अनेक प्रश्नोत्तर कर वस्तु का निर्णय करते हैं; शास्त्राभ्यासमें अति आसक्त हैं; धर्मबुद्धिसे निंद्य कार्योंके त्यागी हुए हैं — ऐसे उन शास्त्रोंके श्रोता होना चाहिए \|

श्रोताओंके विशेष लक्षण ऐसे हैं — यदि उसे कुछ व्याकरण-न्यायादिकका तथा बड़ेजैनशास्त्रोंका ज्ञान हो तो श्रोतापना विशेष शोभा देता है। तथा ऐसा भी श्रोता हो, किन्तु उसे आत्मज्ञान न हुआ हो तो उपदेशका मर्म नहीं समझ सके; इसलिये जो आत्मज्ञान द्वारा स्वरूपका आस्वादी हुआ है, वह जिनधर्मके रहस्यका श्रोता है। तथा जो अतिशयवन्त बुद्धिसे अथवा अवधि – मनःपर्ययसे संयुक्त हो तो उसे महान श्रोता जानना। ऐसे श्रोताओंके विशेषगुण हैं। ऐसे जिनशास्त्रोंके श्रोता होना चाहिये\|

पुनश्च, शास्त्र सुननेसे हमारा भला होगा — ऐसी बुद्धिसे जो शास्त्र सुनते हैं, परन्तुज्ञानकी मंदतासे विशेष समझ नहीं पाते उनको पुण्यबन्ध होता है; विशेष कार्य सिद्ध नहीं होता। तथा जो कुल प्रवृत्तिसे अथवा पद्धतिबुद्धिसे अथवा सहज योग बननेसे शास्त्र सुनते हैं, अथवा सुनते तो हैं परन्तु कुछ अवधारण नहीं करते; उनके परिणाम अनुसार कदाचित् पुण्यबन्ध होता है, कदाचित् पापबन्ध होता है। तथा जो मद-मत्सर- भावसे शास्त्र सुनते हैं अथवा तर्क करनेका ही जिनका अभिप्राय है, तथा जो महंतताके हेतु अथवा किसी लोभादिक प्रयोजनके हेतुसे शास्त्र सुनते हैं, तथा जो शास्त्र तो सुनते हैं, परन्तु सुहाता नहीं है — ऐसे श्रोताओंको केवल पापबन्ध ही होता है।

ऐसा श्रोताओंका स्वरूप जानना। इसी प्रकार यथासम्भव सीखना, सिखाना आदिजिनके पाया जाये उनका भी स्वरूप जानना।

इस प्रकार शास्त्रका तथा वक्ता-श्रोताका स्वरूप कहा। सो उचित शास्त्रको उचितवक्ता होकर पढ़ना, उचित श्रोता होकर सुनना योग्य है।
