## पढ़ने – सुनने योग्य शास्त्र

जो शास्त्र मोक्षमार्गका प्रकाश करें वही शास्त्र पढ़ने — सुनने योग्य हैं; क्योंकि जीवसंसारमें नाना दुःखोंसे पीड़ित हैं। यदि शास्त्ररूपी दीपक द्वारा मोक्षमार्गको प्राप्त कर लें तो उस मार्गमें स्वयं गमन कर उन दुःखोंसे मुक्त हों। सो मोक्षमार्ग एक वीतरागभाव है; इसलिये जिन शास्त्रोंमें किसी प्रकार राग-द्वेष-मोहभावोंका निषेध करके वीतरागभावका प्रयोजन प्रगट किया हो उन्हीं शास्त्रोंका पढ़ने – सुनना उचित है। तथा जिन शास्त्रोंमें श्रृंगार – भोग – कुतूहलादिकका पोषण करके रागभावका; हिंसा – युद्धादिकका पोषण करके द्वेषभावका; औरअतत्त्वश्रद्धानका पोषण करके मोहभाव का प्रयोजन प्रगट किया हो वे शास्त्र नहीं, शस्त्र हैं; क्योंकि जिन राग-द्वेष-मोह भावोंसे जीव अनादिसे दुःखी हुआ उनकी वासना जीवको बिना सिखलाये ही थी और इन शास्त्रों द्वारा उन्हींका पोषण किया, भला होनेकी क्या शिक्षा दी ? जीवका स्वभाव घात ही किया। इसलिये ऐसे शास्त्रोंका पढ़ने – सुनना उचित नहीं है।

यहाँ पढ़ने – सुनना जिस प्रकार कहा; उसी प्रकार जोड़ना, सीखना, सिखाना, विचारना,लिखाना आदि कार्य भी उपलक्षणसे जान लेना।

इसप्रकार जो साक्षात् अथवा परम्परासे वीतरागभावका पोषण करे — ऐसे शास्त्र हीका अभ्यास करने योग्य है।